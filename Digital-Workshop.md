# Titel:  Myndigheter som öppna plattformsbyggare: Samskapande och samverkan kring öppen programvara och öppna data #

Byggandet av ekosystem kring öppen programvara och öppna myndighetsdata utgör en möjlighet för myndigheter att dels kostnadsbespara men framförallt transformeras till innovationsfrämjare för både den privata och offentliga sektorn. Välkomna att se hur!



**Beskrivning**  

Öppen innovation genom samverkan och samskapande av öppen programvara har sedan länge varit normen bland teknikföretag. Kostnadsbesparingar, snabbare utveckling och ökad innovation är vanliga motiv. Inom det offentliga har fokuset legat på användande av befintlig öppen programvara och tillgängliggörande av öppen myndighetsdata i syfte att främja innovation och öka transparens. Att samutveckla och bidra till skapandet av öppen programvara har därmed fått begränsad uppmärksamhet, men även på grund av legala, kulturella och kunskapsrelaterade utmaningar.  

Vi vill med detta forum visa på och diskutera hur myndigheter med hjälp av öppen programvara och ett öppet arbetssätt kan bygga öppna plattformar för att innovera sättet de utför sina kärnuppdrag på tillika kan möjliggöra och aktivt samarbeta kring skapandet av ny innovation baserat på öppna myndighetsdata. Vi vill även visa på och diskutera hur öppen programvara kan vara en väg fram för myndigheter att slippa återuppfinna hjulet och låsa in sig i stängda lösningar.  

Mötesserien syftar till att djupdyka i och diskutera konkreta exempel på öppna myndighetsplattformar: JobTech, Arbetsförmedlingens satsning för att förbättra den digitala matchningen, och Trafiklab, Samtrafikens satsning för att främja innovationer kring öppen trafikdata. Behovsbild och kunskapsöversikt ges från DIGG och forskare från Lunds Universitet. Konkret vägledning och kunskapsdelning kring upphandling och utveckling av öppen programvara från ett myndighetsperspektiv kommer även att ges.

Var med och skapa vår gemensamma mötesserie, genom att bidra med inspiration, utmaningar och ämnen som du vill vara med och diskutera.

**Höstens Digitala Workshops** 

Bokningslänk kommer 10 Juli.
[Kontakta oss för anmälan eller bidrag.](maria.dalhage@arbetsformedlingen.se) 
  
**Tisdag 1 september kl.10-12: Öppna licenser och immaterialrätt – hur hänger det ihop?** (Agenda kommer längre fram)

Under våren drog PRV och DIGG igång ett samverkansprojekt som handlar om att ta fram ett policydokument eller vägledning om öppna licenser och immaterialrätt för andra myndigheter. Det verkliga startskottet för projektet var den onlineworkshop som PRV arrangerade den 5 maj. På den workshopen fick vi bekräftat att en policy eller vägledning behövs. Många myndigheter och offentliga förvaltningar känner tveksamhet hur de kan använda öppna licenser för sitt material och upplever immaterialrätten som ett hinder. Tanken med policyn är att bringa klarhet och även visa hur öppna licenser och immaterialrätt kan komplettera varandra för att bidra till ökad öppenhet och tillgänglighet.

På höstens första nätverksträff vill vi presentera en första version av policyn och samtidigt bjuda in nätverket att kommentera resultatet. 
Fram till dess kan ni följa och[bidra i projektet här]:(https://docs.google.com/document/d/1XZUFsjKKU1TzDevqMooE5mSsg-x35FrF9c_QzyChPa8/edit) 

*Catharina Ekdahl och Charlott Galant (PRV), Björn Hagström och Adam Panzer (DIGG)*``

**Tisdag 15 september 2020, kl 10:00-12:00: Samverkan kring offentlig sektors öppna data-satsningar** 
(Agenda kommer längre fram)

Beslutsfattare i Sverige är överens om att potentialen med öppna data är stor samtidigt som offentlig verksamhet har en utmaning i att öka takten av offentliggörandet och nyttiggörandet av data. För att driva på arbetet kan myndigheter bilda öppna ekosystem kring sina öppna data plattformar där de tillsammans med privata och offentliga aktörer kan kunskapsdela och samverka kring utvecklingen av den öppna datan. Genom att även främja och facilitera en öppen utveckling av relaterad programvara och standarder kan myndigheterna skapa ytterligare kostnadsbesparingar och accelerera skapandet av innovativa lösningar baserat på datan.

I denna första meetup presenterar öppna data plattformarna Jobtechdev (Arbetsförmedlingen) och Trafiklab (Samtrafiken) hur de byggt upp och aktivt samverkar med sina respektive ekosystem, och delar med sig av lärdomar och tips. Mötet syftar till att inspirera och dela lärdomar och tips för hur myndigheter kan komma igång med liknande samverkansinitiativ kring sin öppna data. Deltagarna på träffen bidrar med erfarenheter och utmaningar från sina egna organisationer.

*Johan Linåker (Lunds universitet) Jonas Södergren (Arbetsförmedlingen) Jerry Löfvenhaft (Samtrafiken) samt Digg.*

**Tisdag 6 oktober, kl 10:00-12:00: Introduktion till Öppen Programvara - Transparens, innovation och kostnadsbesparingar** 
(Agenda kommer längre fram)

På vilket sätt hänger satsning på öppen programvara ihop med de satsningar som görs avseende öppna data? Vad finns att tjäna på en samverkan kring utvecklingen av öppen programvara? Hur kan myndigheter och kommuner gå praktiskt till väga? Under denna meetup försöker vi besvara och diskutera dessa frågor med hjälp av inblickar från aktuell forskning, upphandlingsråd från Kammarkollegiet, samt konkreta exempel från Arbetsförmedlingen och Alingsås kommun.

*Per Runeson och Johan Linåker (Lunds universitet), Daniel Melin (Kammarkollegiet), Göran Westerlund Alingsås kommun.*

**Tisdag 3 november, kl 10:00-12:00: Förvaltning och ansvar kring öppna data**
 (Agenda kommer längre fram)

En återkommande utmaning är förvaltning och och ansvarsfördelningen av datan. Hur säkerställer vi att alla dataset kan nås via ett samma ställe med liknande upplevelser trots att det finns många producenter av öppna data.

*Digg, Internetstiftelsen, SKR*

**Tisdag 1 december, kl 10:00-12:00: Samverkan i praktiken -  Utveckling av Öppna data mellan offentliga och privata aktörer** 
(Agenda kommer längre fram)

Hur tar man fram nya dataset med externa aktörer? Vilka möjligheter till samarbete har man som offentlig aktör? I denna meetup delas konkreta erfarenheter från bl.a. Arbetsförmedlingen och Samtrafiken. Frågor som berörs inkluderar licensval för datan, affärsvärdet kontra allmänvärdet av datan, myndigheten som neutral part i styrning, samt tekniska lösningar för insamling, bearbetning och delning av datan.

*Jobtechdev, TrafikLab, Migrationsverket*



[Till mötesserien](https://docs.google.com/document/d/1Xuuwg3HutLD_YsMOb69pJgR6rNBScFTLevz9NDkqfz4/edit)
