[_metadata_:url]:- "https://gitlab.com/open-data-knowledge-sharing/wiki/-/wikis/home"

# Nätverket för Kunskapsdelning kring Öppna Data

> Upphovsmännen tror på att gå ifrån tankesättet att en organisation ska göra allting själva till att samarbeta i ekosystem. "Från Ego till Eko"

**Varför detta nätverk?** 
 
Vinsterna är många; öppen innovation; kostnadseffektiv digitalisering; kompetensdelning; samverkan som ökar chansen till interoperabilitet mellan system och verksamheter.

Vi tror på att gå från Ego till Eko. Att öppet samarbeta kring vår information för att bättre kunna fullfölja vårt uppdrag. Våra kunder delas av andra aktörer inom offentlig förvaltning. Våra kunders livshändelser spänner över flertalet aktörer inom offentlig sektor, men också privat sektor. Genom att skapa förutsättningar att öppet dela information och teknik, skapas också möjligheter för innovation – inte genom att börja på ett blankt papper men genom att hämta inspiration, data och kunskap där den redan finns och förvaltas.

Därför vill vi med detta nätverk bjuda in till kunskapsdelning och samverkan kring hur användande och samutveckling av öppna data och tillika öppen källkod och öppna standarder kan bidra till dessa vinster. Vårt mål är att hålla en praktisk tyngdpunkt och hjälpa och inspirera myndigheter i hur de kan ta nästa steg för att öka påverkan och driva på nyttiggörandet av deras öppna data.

**Delta i våra virtuella workshops**

Nätverket träffas regelbundet via virtuella workshops med start 1/9 och 15/9 i höst. Därefter kommer vi träffarna att hållas första tisdagen i varje månad.
 
Workshopserien handlar om hur myndigheter öppet kan samskapa och kunskapsdela kring sina öppna data tillsammans med både offentliga och privata aktörer. Vi pratar även om hur utveckling av relaterad öppen källkod och standarder kan skapa synergieffekter och driva på innovationen baserat på data.

[Till workshopanmälan](https://gitlab.com/open-data-knowledge-sharing/wiki/-/wikis/Digital-Workshopserie). 
  
**Dela med er av er kunskap**

I samband med träffarna tar vi del av presentationer och diskuterar aktuella ämnen kopplat till öppen digitalisering. Inför, mellan och efter dessa workshops kommer vi samla på oss och sammanställa all form av kunskap och öppet dela på via nätverkets webbplats.

Vi välkomnar kontinuerligt förslag på ämnen och presentationer, tillika nytt material eller kompletterings/ändringsförslag till befintligt material.
 
Läs vår [policy för att dela material.](https://gitlab.com/open-data-knowledge-sharing/wiki/-/wikis/Policy%20f%C3%B6r%20att%20bidra)

**Vem är avsändare**  

Öppna dataplattformarna [JobTech Dev](https://jobtechdev.se/) och [Trafiklab](https://www.trafiklab.se/), tillsammans med [Lunds universitet](http://cs.lth.se/english/research/software-engineering/) samlar och delar kunskap, insikter och verktyg för att bedriva operativ verksamhet kring öppna data, öppna data-plattformar och öppen källkod. Initiativet sker i samarbete med [DIGG](https://www.digg.se/), [Internetstiftelsen](https://internetstiftelsen.se/) och [SKR](https://skr.se/).   

JobTech Dev är [Arbetsförmedlingens](https://arbetsformedlingen.se/) öppna data-plattform som syftar till åstadkomma detta genom bildande av ett ekosystem med intressenter kopplat till den svenska arbetsmarknaden med målet att förbättra den digitala jobb-matchningen. Trafiklab är [Samtrafikens](https://samtrafiken.se/) motsvarande exempel på öppna data-plattform som syftar till att främja tekniska innovation kopplat till kollektivtrafiken i Sverige.

[Kontakta oss.](mailto:maria.dalhage@arbetsformedlingen.se) 
