[_metadata_:url]:- "https://gitlab.com/open-data-knowledge-sharing/wiki/-/wikis/home"

# Kunskapsdelning öppna data, öppen källkod och öppna licenser 

> Upphovsmännen tror på att gå ifrån tankesättet att en organisation ska göra allting själva till att samarbeta i ekosystem. "Från Ego till Eko"

**Varför detta forum?** 
 
Vinsterna är många; kostnadseffektiv digitalisering, kompetensdelning; samverkan som ökar chansen till interoperabilitet mellan system och verksamheter. 

Vi tror på att gå från Ego till Eko. Att samarbeta kring vår information för att bättre kunna fullfölja vårt uppdrag. Våra kunder delas av andra aktörer inom offentlig förvaltning.  Våra kunders livshändelser spänner över flertalet aktörer inom offentlig sektor, men också privat sektor. Genom att skapa förutsättningar att dela information och teknik, skapas också möjligheter för innovation – inte genom att börja på ett blankt papper men genom att hämta inspiration, data och kunskap där den redan finns och förvaltas.  

**Delta i vår digitala workshopserie**

Mötesserien handlar om hur myndigheter öppet kan samskapa och kunskapsdela kring sina öppna data tillsammans med både offentliga och privata aktörer. Vi pratar även om hur utveckling av relaterad öppen programvara och standarder kan skapa synergieffekter och driva på nnovationen baserat på data. 

Mötena kommer hålla ett virtuellt workshop-format där vi kunskapsdelar genom presentationer varvat med diskussioner.

Vårt mål är att hålla en praktisk tyngdpunkt och hjälpa och inspirera myndigheter i hur de kan ta nästa  steg för att öka påverkan och driva på nyttiggörandet av deras öppna data.  
 
[Till workshopanmälan](https://gitlab.com/open-data-knowledge-sharing/wiki/-/wikis/meetup). 
  

**Dela med er av er kunskap**

Var med och dela med er av er kunskap i form av whitepapers, forskning eller annat som främjar samarbete.
 
Läs vår [policy för att dela material.](https://gitlab.com/open-data-knowledge-sharing/wiki/-/wikis/Policy%20f%C3%B6r%20att%20bidra)

**Vem är avsändare**  

Öppna dataplattformarna Jobtechdev.se och Trafiklab, tillsammans med Lunds universitet samlar och delar kunskap, insikter och verktyg för att bedriva operativ verksamhet kring öppna data, öppna data-plattformar och öppen källkod. Initiativet sker i samarbete med Digg, Internetstiftelsen och SKR.   


[Kontakta oss.](mailto:maria.dalhage@arbetsformedlingen.se) 
