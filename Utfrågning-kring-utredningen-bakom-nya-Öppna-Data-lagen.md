[Sammanfattning från workshop 13/10 | Se även [Inspelning](https://www.youtube.com/watch?v=63l3-_WC7jc)]

* Arrangörer är Civic Tech Sweden, Nätverket för kunskapsdelning kring Öppna Data, Open Knowledge Sweden, Riksdagens digitaliseringsnätverk och Internetstiftelsen.
* Kristofer Sjöholm modererar och inleder och berättar om att det finns ett nytt EU-direktiv som ska anpassas till svenska förhållanden genom den nya lagen - Lagen om öppna data. Förhoppningen är att denna ska träda i kraft till sommaren 2021 och då ersätta PSI-lagen som ej fått så mycket genomslag.

## Presentation om lagförslaget
* Alexander Warnolf, utredningssekreterare, Öppna Data-utredningen
* Presentationen inleddes med en generell presentation från Alexander Warnolf, utredningssekreterare i Öppna data-utredningen, men som till vardags arbetar som rådman på förvaltningsrätten i Stockholm.

### Bakgrund
* Alexander beskriver hur de tidigt upptäckte att genomslaget från PSI-lagen hade varit begränsad vilket ledde in dem på att det krävdes ett omtag. Förändringarna som de ville införa skulle vara för omfattande för att införa i befintlig lag. Istället bestämde man sig för att arbeta mot en ny öppna data-lag som är mer omfattande med 8 kapitel om hur information ska tillhandahållas. Förhoppningen är att den är tydligare, mer användarvänlig och lättförståelig än PSI-lagen som har upplevts som svår att förstå för myndigheter.
* Utredningen tittade på gränsdragningen mot den svenska offentlighetsprincipen och konstaterade att det inte var helt enkelt att sammanföra EU:s och Sveriges bestämmelser om utlämning av handlingar. Man har här gjort ett försök genom definiering av de för lagen två centrala termerna tillgängliggörande och tillhandahållande.

### Utökad omfattning
* En nyhet med lagförslaget är att kretsen av dem som omfattas har utökats. Nu gäller det även offentliga företag inom ex. vatten, energi och trafik samt både kommunala och statliga myndigheter och andra organisationer som kan jämställas med myndigheter. Här har utredningen utgått från upphandlingslagstiftningen.

### Främja proaktivt tillgängliggörande
* En annan stor förändring är hur det nya lagförslaget främjar myndigheter att publicera data proaktivt utan eller innan en begäran från medborgaren. Vill ha ett tydligare och bredare rättsligt stöd för att göra information tillgängligt. Myndigheter får ej göra sånt som ej ges stöd för i lagar och författningar. Med den nya lagen hoppas vi ge detta stöd trots att det ej står i deras direktiv. Viktigt att notera här är att myndigheters kärnverksamhet ej får gå i sank och att tillgängliggörande av data därför ska uppmuntras, ej tvingas.

### Formatkravet
* Formatkraven och hur de ska genomföras har varit en annan stor fråga för utredningen. Detta är något som EU-direktivet ställer krav på men också något som har diskuterats sedan 2001. Det har varit mycket frågor kring integritet och personuppgifter. Lagförslaget innehåller flera olika formatbestämmelser, bl.a. att datan måste finnas tillgänglig befintligt format. Finns det i PDF ska man kunna få det i PDF. Om det är möjligt och lämpligt ska myndigheten tillgängliggöra datan i öppna och maskinläsbara format. Detta är dock inget måste-krav som det på orginalformat.

### Avgifter
* Nästa stora område har varit avgifter som utgör ett hinder för vidareutnyttjande av information från offentlig sektor. Som exempel kan vi titta på en särskild datamängd från Lantmäteriet där man har märkt att vidareutnyttjande ökade sedan avgiften togs bort. En viktig aspekt att ta med är att avgifter kan även vara en administrativ börda där kostnaden är större än värdet det genererar. Enligt lagförslaget ska forskningsdata vara helt avgiftsfri medan man i övrigt får ta marginalavgift för det arbete som krävs för att ta fram och dela datan. Dock får avgifter gälla i max 2 år varefter myndigheten måste ta ett nytt beslut om avgifter och då motivera varför dessa fortfarande behövs.

### Prövning vid tillgängliggörande
* Angående vad som tillgängliggörs så är sekretess och integritetsaspekter inte något som det kommer att lättas på. Myndigheter måste fortsätta arbete med informationssäkerhet. Offentlighets- och sekretesslagen är skyddet för att integritetsrelaterade uppgifter ej delas. Om myndigheten av någon anledning ej vill tillgängliggöra data som begärts ut så måste detta motiveras skriftligt vilket sedan kan överklagas till förvaltningsdomstol. Detta tror utredarna kommer leda till fler ställningstaganden kring tillgängliggöranden och formatfrågor. De ser det som ett sätt att stärka offentlighetsprincipen.

### Behov för extra resurser
* Utredarna tror att de flesta myndigheter kommer att kunna hantera arbetet innanför befintliga anslag. Vissa kan såklart komma att behöva mer än andra.

### Frågor från åhörare
* Fråga: En första fråga rörde varför det nämns att en myndighet bör, och inte ska, göra information tillgänglig om det inte skadas av integritetsskydd.
    * Svar: Alexander svarar med att de ej vill att myndigheters kärnverksamhet skadas. Det finns risk att man letar upp informationsmängder som tar resurser från kärnverksamhet vilket kan leda till att man tillgängliggör mindre i slutändan. Sen, har man ett ska-krav ska det granskas. Utredarna ansåg det ej lämpligt med sanktionsuppgifter och svårt att utöva tillsyn i sådana här situationer.
* Fråga: Vad menar utredningen med dynamisk data?
    * Svar: Data som är realtid eller nära realtid men det är dock oklart var gränsen går. Alexander misstänker att detta är något som kommer att avgöras i domstol.
* Fråga: Finns det anledning att gå längre än vad ni gjort och i förhållande till vad EU-direktivet kräver?
    * Svar: Alexander svarar att de i nästan i alla delar har försökt att ha en så direktivnära skrivning som möjligt. Vissa undantag har dock gjorts, ex. för vissa aktörer som kultur och bibliotek om att dessa också ska omfattas.
* Fråga: Ni introducerar de två termerna tillgängliggörande och tillhandahållande, vad är skillnaden?
    * Svar: Tillgängliggörnade av data för tillgångsfrågan och bestäms av sekretessbestämmelser. När datan är tillgängliggjord och kan klassas som allmän offentlig handling så kommer frågan om hur den ska tillhandahålla - skriftligt eller elektroniskt? Här tar öppna data-lagen vid. En begäran om vidareutnyttjande lämnas in där individen säger "jag vill ha den där informationen tillhandahållen via mail och excel". Utöver öppna data-lagen kan definitionerna även ha betydelse för hur avgifter får beräknas. Avgift får ex. inte tas ut för kostnader knutna till själva tillgängliggörandebeslutet och en ev. sekretessbedömning. Det är enbart tillhandahållandet som får vara avgiftsfinansierat.
* Fråga: Varför understrykes inte transparens och öppenhet i det övergripande syftet med lagen? 
    * Svar: Transparens ej med i syftet - vänt och vridit, lagen tar vid vid tillhandahållande delen, ska ej stärka insynen, den hanteras av offentlighetsprincipen, finns ej lika starkt i andra länder, därför det finns med i direktivet. Här är syftet att förstärka innovation och tillgängliggörande.
* Fråga: I utredningen nämns det krav på att data ska publiceras på dataportalen men inte krav på den data som begärs ut enskilt. Varför är inte detta del i lagförslaget?
    * Svar: Alexander menar att det är oftast inte är den information som lämnas vid enskilt fall som har störst intresse för vidareutnyttjande. Om det vid varje begäran skulle krävas ett tillhandahållande och publicering skulle det kräva många resurser. Utredarna hoppas istället att lagförslaget ska främja så att myndigheter gör det på eget initiativ istället.
* Fråga: Hur mycket behöver riksdagen hitta för att kunna finansiera lagförslaget?
    * Svar: Alexander hänvisar till konsekvensbeskrivningen där det bl.a. nämns att största kostnaderna är kopplade till särskilt värdefulla datamängder som ex. finns hos Lantmäteriet.
* Fråga: Uppfylĺnaden från PSI är rätt låg men ger ändå ett visst driv, ex. till att skapa PSI-förteckningar, nu kallade tillgångsförteckningar. Varför tar ni bort kravet på tillgångsförteckning, kan det ses som en försvagning?
    * Svar: Alexander tror inte det utan menar att efterlevnaden har varit låg med vissa rapporter som pekar mot att enbart ca 20% som hade publicerat PSI-förteckning eller tillgångsförteckning. Utredarna har velat undvika ska-krav då detta kräver tillsyn och sanktionsmöjligheter. De menar istället att vi måste hitta en balans mellan att myndigheter kan bedriva sin kärnverksamhet och att det är rätt information som publiceras utom enskilda begäran som kanske enbart är relevant för enskilda individer. Lagförslaget ger möjlighet att jobba aktivt och proaktivt kring tillgängliggörande, trots att det inte står i deras myndighetsdirektiv och instruktioner.
* Fråga: Finns det inte en risk att lämplighetsbedömningen kan bli subjektiv? Finns det direktiv för vad som är lämpligt och inte?
    * Svar: Lämplighetsbedömningen måste ske från fall till fall. Det är svårt att ge generella riktlinjer. Det är det enskilda fallet och rättstillämpningen om det är lämpligt eller inte som gäller. Genom det nya lagförslaget måste dock nu myndigheten motivera varför det är olämpligt vilket kan överklagas och prövas i domstol. Nu räcker det inte att bara att säga nej. Detta leder i sin tur till en ökad transparens.
* Fråga: I första hand ska information tillhandahållas i befintligt format. Det finns mycket proprietär programvara med stängda format som används av myndigheter, hur främjas öppna format för att främja interoperabilitet?
    * Svar: Genom möjligheten att överklaga - myndigheten måste motivera varför de ej kan tillgängliggöra datan i ett öppet format. Detta kan därför skötas och relegeras rättsmässigt.
* Fråga: Är det reglerat vem på myndigheter som är ansvarig att ta emot min begäran om tillgängliggörande av data?
    * Svar: Nej, det hanteras på samma sätt som begäran enligt tryckfrihetsförordningen och kommer förmodligen skötas via registratorn.
* Fråga: Vem ska göra tillgångsförteckningen? Det kan bli dubbletter, viss data kan finnas på många myndigheter.
    * Svar: Här handlar det om den information som myndigheten innehar, om samma information finns på flera ställen och då publiceras i flera tillgångsförteckningar. Det är en praktisk fråga som får skötas av ex. DIGG för att undvika dubbletter i den centrala publiceringen.
